---
layout: post
category: CLANKY
title: "Piráti s dobrovolníky uklidí Předmostí v Přerově"
date: 2022-03-27
tags: přerov
author: Josef Indra
image: articles/2022/2022-03-27-pirati-s-dobrovolniky-uklidi-predmosti-v-prerove.jpg  #751x422 pixelu
---
Přerovští Piráti se už 8.rokem zúčastní dobrovolnické eko-kampaně *„Ukliďme svět, ukliďme česko!”* Cílem akce bude nejen uklidit okolí Předmostí, ale i ve společné věci zapojit různé zájmové skupiny lidí, např. školáky, vysokoškoláky, úředníky, skauty, pejskaře či politiky. A taktéž mediálně zviditelnit dlouhodobě neřešenou problematiku černých skládek a odpadků ve veřejném prostoru. 

Hlavní termín letošní akce bude sobota 2. dubna. Přerovští piráti se letos zaměřili na lokalitu Předmostí v Přerově. *„Letošní úklid zahájíme v Předmostí a odtamtud se vydáme směrem na Žernavu, kde se nachází i jedna černá skládka, kterou se pokusíme zlikvidovat,”* říká předseda místního sdružení Pirátské strany, Vojtěch Nezval, a dodává: *„V předchozích letech jsme uklízeli hlavně v okolí přerovských lagun, ale za tu dobu se zde objevila spousta dalších dobrovolníků, kteří zde začali pořádat další úklidy. Máme velkou radost z toho, že každým rokem se zapojuje více dobrovolníků a my proto můžeme uklízet i na jiných místech, kde je to také potřeba. Věříme, že se k nám připojí i místní, jelikož nám všem záleží na zlepšování čistoty v přerovském veřejném prostoru.”* 

Sraz dobrovolníků bude v 10 hodin dopoledne v Předmostí na parkovišti před bývalou sokolovnou . Jako každý rok se počítá i s celou řadou dobrovolníků z Přerova a přilehlého okolí. Pytle na sběr odpadu a rukavice zajistí organizátoři akce. Jediné, co budou dobrovolníci potřebovat je oblečení, které si mohou případně zašpinit, chuť do práce a dobrou náladu. 

Mapu se všemi úklidy naleznete [zde](https://www.uklidmecesko.cz/map/)

Událost přerovského úklidu naleznete [zde](https://www.facebook.com/events/1132153690895670)
