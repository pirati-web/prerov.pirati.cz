---
layout: post
category: CLANKY
title: "tisková zpráva: Piráti s dobrovolníky uklidí Přerov!"
date: 2023-03-13
tags: přerov
author: Martina Ježková
image: articles/2023/uklid.jpg
---
*Přerov, 13.3.2023 -* **Piráti v Přerově se už devátým rokem zúčastní dobrovolnického eko-projektu “Ukliďme svět, ukliďme Česko!”. V sobotu 1. 4. bude cílem uklidit část Přerova a zapojit do toho různé skupiny místních lidí, např. školáky, úředníky, skauty, pejskaře nebo politiky. Akce chce také upozornit na problematiku černých skládek a odpadků ve veřejném prostoru.** 

*„Letos budeme s Piráty opět uklízet město. Trasa úklidu tentokrát začne u Sokolovny a povede kolem bazénu, potoka Strhance a dál ke Kauflandu. Za poslední roky se k naší iniciativě začaly přidávat další skupiny a zapojuje se čím dál víc dobrovolníků. Díky tomu se uklidí i místa, na která by se nedostalo. Věřím, že se k nám letos znovu připojí i místní, protože rozhodně nejsme jediní, komu záleží na tom, aby se po Přerově neválely odpadky,“* říká předseda místního sdružení Pirátské strany, **Vojtěch Nezval**. 

Dobrovolníci se sejdou v sobotu 1.4. v 10 hodin dopoledne na parkovišti u Sokolovny. Jako každý rok se počítá i s celou řadou dobrovolníků z Přerova a přilehlého okolí. Pytle na sběr odpadu a rukavice zajistí organizátoři akce. Jediné, co budou dobrovolníci potřebovat je oblečení, které si mohou případně zašpinit, chuť do práce a dobrou náladu.

Mapu se všemi úklidy naleznete [zde](https://www.uklidmecesko.cz/map/)

Událost přerovského úklidu naleznete [zde](https://www.facebook.com/events/153828690494649) 
