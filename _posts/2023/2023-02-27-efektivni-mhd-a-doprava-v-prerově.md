---
layout: post
category: CLANKY
title: "tisková zpráva: Piráti navrhli zefektivnit MHD a dopravu v Přerově"
date: 2023-02-27
tags: přerov petr-dostalik lenka-jüngling zastupitelstvo
author: Martina Ježková
image: articles/2023/dostalik mhd.jpg
---
*Přerov 27.2.2022 -* **Piráti na dnešním zasedání zastupitelstva navrhli zefektivnění přerovského MHD. Město sice instalovalo QR kódy, které poskytují určité informace o spojích, a plánuje i světelné tabule, nicméně tato opatření zdejší stav nezlepší. Piráti proto navrhují hned několik změn, které MHD i dopravu posunou k lepšímu.**


*„Přerovská MHD potřebuje modernizovat už nějaký čas. Zavedení QR kódů s informacemi o spojích je sice posun, ale je to další opatření tzv. “navíc”. Proto jsme navrhli, aby město vytvořilo jednotnou aplikaci, kde by byly souhrnné informace o všech spojích a lidé by si v rámci ní mohli koupit i jízdenku. Navíc by se aplikace dala spojit i s placením parkování, aby bylo vše přijednom. Lidé by si ji mohli stáhnout právě přes instalované QR kódy,“* říká pirátský zastupitel **Petr Dostalík**.


*„Světelné tabule jsou fajn pro lidi, kteří nemají chytrý telefon, s tím nelze nesouhlasit, ale ke zlepšení fungování MHD to nepovede. Zrychlení a posun by přineslo placení přes SMS skrze aplikaci nebo možnost nastupování všemi dveřmi. S tím souvisí také možnost platit kartou nejen u řidiče, ale i na ostatních terminálech ve vozech, což jsou další opatření, do kterých by město mělo investovat,“* dodává pirátská zastupitelka **Lenka Jüngling**.


Zlepšování stavu MHD je v současnosti trendem ve všech městech a zmiňuje se o ní i plán mobility města Přerova z roku 2017. Je však potřeba to dělat tak, aby k efektivizaci skutečně došlo.
