---
layout: post
category: CLANKY
title: "tisková zpráva: Piráti na zastupitelstvu navrhli, aby si město Přerov nechalo vytvořit logo a jednotný vizuální styl. Primátor souhlasil"
date: 2023-03-02
tags: přerov zastupitelstvo
author: Martina Ježková
image: articles/2023/prezentace_prerova.jpeg
---
*Přerov, 1. 3. 2023 -* **Na pondělním jednání zastupitelstva zvedli Piráti otázku marketingu města Přerova. Stalo se tak v souvislosti se zavedením služby sdílených kol, která by podle pirátské zastupitelky Lenky Jüngling měla nést znak nebo logo Přerova(které však stále chybí) a propagovat ji. Debaty o jednotném vizuálním stylu města jsou však od roku 2016 u ledu.** 


*„Je skvělé, že se Přerov stává moderním městem a snaží se zlepšovat svou image. Jsem za to ráda, ale je potřeba to dělat pořádně. Město by mělo začít pracovat na lepším marketingu. Kola, která v Přerově budou by už měla mít logo nebo znak Přerova a propagovat ji. Myslím, že je tak nejvyšší čas jednotný vizuální styl začít řešit,“* říká lídryně opozice z Pirátů **Lenka Jüngling.**


Primátor i další zástupci vedení města s návrhem souhlasili. Debaty o jednotném vizuálním stylu jsou totiž od roku 2016 u ledu. Tehdy se nevydařila veřejná soutěž, jelikož nevzešel žádný vítěz. Piráti rovněž upozorňují, že pro vybrání vítězného návrhu a jeho aplikaci je potřeba také odvaha radnice. 


*„Otázku jednotného vizuálního stylu jsem zvedl už na jednání komise pro kulturu a cestovní ruch. Město by k tomu mělo přistoupit komplexně a spolupracovat s Czech designem a odbornou porotou tak, aby byl vybrán skutečně kvalitní návrh, který dá Přerovu jasnou značku a odliší ho od dalších měst,“* dodává pirátský krajský zastupitel a marketingový specialista **Jaromír Horký**.
